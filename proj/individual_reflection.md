# Individual Reflection

## William Forslund

Jag har tagit på mig ungefär samma roll som i tigare grupparbeten. Jag gillar att ha en överblick av uppgiften och det är då naturligt att ta en ledande roll. Det medför ofta till ett bättre projekt med bra överblick men det kan bli lite mycket ibland. Speciellt i ett så omfattande projekt som detta där det finns mycket som ska redovisas. I framtiden vill jag gärna testa att släppa den ledande rollen och fokusera mer på implementationsdetaljer. Jag tycker det är kul och lärorikt att arbeta i grupp men det kommer med sina hinder. Desto fler man är desto svårare blir kommunikationen och det blev därför svårt att driva projektet under ledigheten över jul. Det är därför ibland lättare att jobba ensam. 

Projektet har varit otroligt lärorikt, inte bara i kod utan också process och samarbete. Jag lärde mig mycket om C och dess hantering av minne vilket är mycket rimligt i.o.m. uppgiften. Det känns ändå som att jag fick mest kunskap av C ifrån labbar och inlupp1/inlupp2. Jag tar främst med mig mycket ny kunskap om processen i projektarbeten. Projektet visar att bästa sättet att lära sig saker är att faktiskt testa dem i praktiken. 

Att logga tid har gått väldigt bra och det är väldigt intressant att se hur mycket tid man spenderar på olika delar av projektet. Jag tycker att jag är ganska bra på att uppskatta hur lång tid något tar men detta gav facit på det vilket var bra. Det känns även som en ytterligare motivationskälla. Jag tycker också att Trello hjälper med motivation då det känns bra att konkret flytta tickets till klart, det känns då som att man är klar på riktigt. Problemet med en ledande roll är att projektets storhet kan leda till stress och gör en omotiverad. Det blir jobbigt när man känner att väldigt mycket behöver göras innan projektet faktiskt fungerar som det ska. Det hjälper att jobba i par så man kan dela på uppgifter som kändes extra stora eller viktiga för programmets helhet. 

Det största problemet jag stötte på var integrationen med inlupp2. De flesta buggar vi hade i programmet framkom under dagarna vi jobbade på detta. Den största misslyckandet blir då att vi inte testade programmet tillräckligt innan vi började med integration. Det hade såklart varit mycket lättare att debugga mindre tester än en hel inlupp. Det smartaste jag gjorde är valet att alltid lösa problem i implementationen på enklast möjliga sätt. Jag valde alltid att implementera på ett sätt som gjorde att nästa del av projektet blev lättare. Jag tror att detta är en stor anledning till varför vi har ett fungerande program idag. 

## Erik Odhner

Jag brukar föredra att låta någon annan ta på sig den ledande rollen så att jag istället kan fokusera mer på uppgiften och underlätta för den den som leder gruppen. I vårt projekt så har vi inte direkt utsett någon ledare för gruppen men William har gjort det mesta av det tunga lyftet där jag ibland har stöttat. Mina främsta styrkor skulle jag säga är att jag tar initiativ och ansvar över projektet och de uppgifter jag tar an mig. Min svaghet är nog att jag gör för mycket ibland så andra inte kan hjälpa till lika mycket. 

Det som är bra med att jobba i en större grupp är att alla har lite olika erfarenheter och kunskaper så man kan tillsammans lösa komplexa problem. Men det är nog det enda jag får ut av att jobba i grupp, att man kan diskutera om problemen som uppstår men jag föredrar att jobba ensam eller i par med någon som håller samma nivå och tänker generellt likadant. Annars så brukar det tendera till att det blir fler diskussioner och uppstår andra friktioner som tar tid medans vi istället borde jobba.

Under projektets gång så har jag fått programmerat mycket och därmed lärt mig en hel del. Främst så har jag lärt mig hur man skulle kunna implementera en egen skräpsamlare vilket har medfört att man har fått dyka ner på ännu mer lågnivå detaljer. Har lärt mig om hur man kan minneseffekivisera program med bitoperationer och om detaljer som struct padding och hur man får fram stack-pekare. Men jag skulle säga att jag har lärt mig ungefär lika mycket under projektet som jag har lärt mig under de andra delarna av C fasen. 
Jag lär mig nog bäst genom att enskilt eller parvis programmera och när ett svårare problem uppstår som vi inte kan lösa direkt så gör jag först lite research online alternativt diskuterar med någon annan som jag tror kan veta en lösning till problemet.

Tidsloggandet har gått bra och det är kul att se statistik över hur mycket man har arbetat och när. Men får en bättre överblick över hur mycket vissa delar har tagit samt lättare att uppskatta hur mycket tid man måste lägga i framtiden för att bli klar. Något som har varit svårt att tidslogga är debugging tiden då vissa buggar är svårare än andra och ganska mycket av min tid har gått till debugging då vi skulle integrera vårat program med assignment 2. 

Som jag precis nämnde så fick vi en hel del buggar när vi integrerade assignment 2 och det skulle jag nog anse som vår biggest fail. Dessa buggar som uppstod hade nog kunnat ha hittats tidigare om vi hade haft fler omfattande tester som bestod av länkade och mer komplexa datastrukter istället för att bara testa allokera rådata eller länkade structer på vår heap.
Det bästa med vårt program är nog att det bara är runt 740 rader kod tack vare abstraktion men främst rekursiva funktioner. Majoriteten av koden för vårt program är för kompakteringen och skräpsamlingen där vi har gjort båda dessa delarna rekursiva vilket har sparat in hos många rader kod men även gjort den väldigt läsbar och förståelig.

## Anton Rodell

Jag tycker det har gått bra att arbeta i grupp samt att det var givande att få testa att arbeta i större gruppen än paren innan. I grupparbeten värderar jag min förmåga att ha lätt för att förstå när andra förklarar, men tycker jag är inte alltid så bra på att förklara. Jag skulle därför vilja arbeta mer i grupp så mitt arbete i grupp blir bättre. Det blir lätt att jag jobbar mycket själv annars så det är så jag är mest van att arbeta. En bra gruppsammanhållning och andra medlemmar motiverar mig att göra mitt bästa för gruppen. Det motsatta gäller dock när jag känner att jag inte fattar,  står inför svåra problem, när jag känner att arbetet är ostrukturerat eller om jag känner att jag inte fått förutsättningar för att rimligt genomföra uppgiften. Jag tror att tricket att förbli motiverad är genom att förebygga dessa moment, via planering, samarbete och kommunikation om uppgiften. 

Min förmåga att uppskatta tiden som krävs är okej. Generellt överskattar tiden detta beror nog på att jag tänker på hur det skulle ta mig att arbeta fram något. Det går oftast bättre när man jobbar i grupp, även om ibland så spenderades såklart mer tid till ingenting om man är 3 pers som är fast. Min metod för att beräkna tiden som behövdes var som sagt hur jag skulle arbetat, men efterhand så kan fick jag referens om hur vi som grupp arbetat. Vilket gjorde att jag kunde ändra min uppskattning. När det kommer till mig som del av gruppen vill jag vara en bidragande del till gruppen och arbetet. Detta resulterar inte direkt i någon återkommande roll, mitt mönster är att jag är ganska öppen för hur gruppens rollen ska se ut, där jag gör det jag kan för att åstadkomma gruppens mål. Det ger mig mycket att arbeta i grupp, det är definitivt bättre än att jobba själv. Något som jag gjorde under inlupp 2 vilket var lärorikt men tog väldigt mycket tid. Implementationerna av inlämningarna var i stort det moment som gav mest, de hade en bra nivå och struktur att arbeta med. Projektet var en bra erfarenhet med större grupp och uppgift, det var dock tidvis svårt och specifikt vilket inte kändes så lärorikt. Det ger mer att jobba med kod än att läsa instuderingsmaterial, även fast jag tycker föreläsningarna har varit bra. Det är nog kombinationen av dessa som mest varit gynnsam för mitt lärande. Det har gått dåligt att logga tid. Jag har ofta glömt min tid jag arbetat eller att logga den.

## Joel Holmberg

I de grupparbeten eller projekt jag har utfört på universitetsnivå har jag tenderarat att ta på mig en stor del av arbetsbelastningen. Dels för att jag kan grotta ner mig om jag finner något intressant men också för att jag kännt att den i gruppen jag alltid kan lita på att utföra ett visst arbete är en själv. Under detta projekt har jag dock aktivt försökt i större grad att vara lite mer avslappnad, inte överbelasta mig själv, men ändå försökt vara en relevant och bidragande medlem i ett något större samarbete. Jag skulle säga att jag är ganska bra på att skapa mig en helhetsbild av ett problem och konceptualisera det på ett sätt som jag vill tro mig kunna förmedla och förklara för andra på ett koncist sätt. Däremot blir jag lätt ivrig att researcha nästa grej när jag väl förstått något vilket leder till att jag kanske överlåtit mycket arbete i form av implementation och testning till andra under projektet, på gott och ont. Men jag tycker att samarbetet och kommunikationen har varit oväntat bra inom projektgruppen i sin helhet. Att estimera och logga tid är däremot något jag kan bli bättre på. Dock är vissa arbetsysslor svårare att kvantifiera än andra för att inte nämna att man lätt glömmer att tidapportera. 

Projektet har för övrigt varit väldigt lärorikt, men på ett helt annat sätt än t.ex. inlupp1/2. Det kändes som att det var då man lärde sig koda i C medan det under projektet har varit betydligt lärorikare i aspekter som kommunikation, planering och konceptualisering av svåra problem. Det kändes som att karaktären på uppgiften har varit helt annorlunda än inlupparna och med ett annat fokus, men att det man lärde sig under inlupp1/2 ändå kändes relevant och nödvändigt för att fullfölja planeringen och göra de faktiska implementationerna. 

Det krångligaste jag stött på var när vi försökte implementera "stack crawlern" som skulle hitta alla rötter till skräpsamlingen. Det krävde sin research och debugging för att ta sig ur det snåret men var otroligt lärorikt och egentligen ganska intressant när det blir så låg nivå. Det smartaste jag gjorde var nog att lägga tid på att läsa och försöka förstå sig på specifikationen tidigt vilket jag tror bidrog med ökad förståelse för uppgiften inom hela gruppen och ledde till en måttligt vettig planering och modularisering.

## Josef Tiljander

I tidigare grupparbeten har jag tagit rollen att komma igång med arbetet, genom att t.ex.
starta en chatt-grupp och planera första mötet. Sedan har ledar-rollen, om den funnits, ofta hamnat 
hos någon annan. I projektet slapp jag det förstnämnda men var i början ansvarig för stack-crawler 
gruppen, vilket gick bra även om det inte var så mycket att leda. Jag gillade att researcha/implementera
på egen hand och sedan diskutera buggar och eventuella förändringar i mindre och spontana möten med gruppen, 
och det är så jag känner att jag jobbar som bäst. Min största svaghet är att jag lätt tar ut hela tiden
som är allokerad för en uppgift, även om den inte behöver ta så lång tid. I ett projekt som denna där 
oväntade hinder kan dyka upp hur och var som helst kan detta lätt leda till att den plötsligt blir ont om tid.

Jag föredrar upplägget projektet ger för att lära sig; mycket egen forskning samt att testa sig fram. 
Lagom med handhållning för att kunna komma igång men inte trassla in sig i detaljer på en gång, 
och att kunna diskutera med en större grupp gjorde det lättare att konceptualisera projektets svårare delar.
Projektet fungerade som nyttig repetition samt utökning av mina kunskaper om C i allmänt
 (nu känner jag mig helt bekväm med pekare t.ex.) men även lågnivå detaljer såsom alignment och padding, 
 för att inte nämna övningen i att konceptualisera svåra problem.
Om jag bara ser på hur mycket jag lärt mig om programmering under projektet så skulle jag säga att det är 
något mindre än av inlämmningsuppgifterna. Men projektet har för mig utöver sistnämnda varit väldigt lärorikt för annat
såsom git/github, som jag tidigare knappt hade använt, och Scrum samt planering och kommunikation.  

Att logga tid har varit lite av ett pussel, då jag försöker skala av den tid som jag upptäcker att jag halkat 
in på youtube, eller bara tappat fokus. Clockify har underlättat då man lätt kan logga små korta sessioner 
såväl som längre där man gjort flera olika uppgifter. 

Krångligaste i projektet var stack-crawlern, som krävde en hel del research samt debugging. Det var 
väldigt lärorikt men känner mig inte helt nöjd då vi fortfarande (i skrivande stund) har en issue uppe
relaterat till stack-crawlern. Mest nöjd är jag kanske över att ha funnit många buggar, dels under 
implementationen av stack-crawlern, men även under utökningen av våra test-sviter samt när jag skrev
programmen för att mäta prestandan. Och i vissa fall även kunnat lösa dem. 

## Israa Aly Abdou

De projekt jag har jobbat på så brukar inte ha någon särskild roll utan jag brukar för det mesta anpassa mig till gruppen. Är det någon roll som saknas så brukar det naturligt att jag tar på mig den rollen. Det som är bra med att jobba i grupp är att andra kan förklara det man har inte förstått eller missuppfattat. Sen så är det kul att organisera arbetet genom att bryta ner projektet till mindre delar och se hur alla delar sätts ihop på slutet av projektet. Jag tycker att vår uppdelning funkade perfekt. Att vi delar upp arbetet så att man par programmerar i stället. Då går arbetet som snabbast. Jag gillar att man kan diskutera samtidigt som man jobbar och i stället undvika att skriva i chatt och vänta på svar. Det jag kan bli bättre på är att kommunicera oftare och fråga fler frågor i stället för att fastna på en grej som skulle snabbt kunna lösas. Oftast händer det utan att jag märker det. Det är just därför jag föredrar att par programmera, då kan andra personen pusha mig till nästa del. Det kan vara onödigt att lägga mycket tid på en liten detalj och i stället fortsätta till andra viktigare delar. Det hade effektiviserat min tid och lett till högre arbetsflöde. 

Jämfört med andra delar så har projektet varit bra repetition och utökning av det vi lärt oss med inluppen. Även att använda pull request och arbeta med Quality Assurance har varit nytt och lärorikt. Det som jag tyckt varit bäst var att organisera arbetet med Scrum och Kanban eftersom dem är helt nya metoder för mig och kommer i framtiden fortsätta använda dem. De funkade bra som motiveringskällor. Till exempel, att flytta en ticket från Gör till Gjort, och sen se antal tickets minska. 

Logga tid har för det mesta funkat bra. Men så har jag många gånger glömt att göra det. Eftersom jag kan ta några pauser emellan och att jag blir distraherad och gör något annat. Men i helhet så kanske det inte spelar någon jätte står roll. Det som har funkat best är då planering och organisera en större projekt. Även dynamiken i gruppen har funkat bra.
